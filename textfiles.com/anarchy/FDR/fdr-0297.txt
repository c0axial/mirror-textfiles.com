(VAROITUS! Seuraava teksti ei ole mikään AINOA OIKEA tapa ja yleesäkin
kannattaa soveltaa kaikkia ohjeita tarpeen mukaan jos siihen vaan pystyy.)

Seuraavat ohjeet on napattu lehdestä, jossa neuvotaan miten käyttäytyä
kuulusteluissa, pidätettäessä ja kotietsinnässä. Osa on aika itsestäänselviä
ja jopa typeriä neuvoja ainakin niille ihmisille, jotka osaavat itsekin
ajatella. Ohjeet ovat yleispäteviä kaikkiin kyseisiin tapahtumiin, ohjeet
kuitenkin sopivat erittäin hyvin "paatuneelle piraatille" joten tässä ovat:
(osa on turhaa piraateille, mutta ei niistä haittaa ole)

------------------------------------------------------------------------------

Kun sinut pidätetään, joudut antamaan nimesi, osoitteesi ja henkilötunnuksesi.
Henkilökohtaiset tavarasi otetaan säilöön. Sinut laitetaan putkaan odottamaan
vuoroasi. On tärkeää että muut saavat kuulla pidätyksestäsi. Kuulusteluissa
poliisi haluaa sinun vastaavan sinua kohtaan esitettyihin syytteisiin.

    JOS POLIISILLA ON TARPEEKSI TODISTEITA SINUA VASTAAN, HEIDÄN EI TARVITSE
    KUULUSTELLA SINUA.

Jos poliisi haluaa kuulustella sinua, olet hyvässä asemassa. Ainoa keino
säilyttää tämä asema on olla ryhtymättä keskusteluihin poliisin kanssa ja
vastaamalla >> EN KOMMENTOI >> kaikkiin kysymyksiin.

    JOS POLIISILLA ON TARPEEKSI TODISTEITA, LAUSUNTOSI VOI VAIN LISÄTÄ
    TODISTEITA SINUA VASTAAN.

Kun poliisi kuulustelee, he tekevät kaikkensa hämmentääkseen sinua. Heidän
kysymyksensä eivät välttämättä liity rikokseen. He yrittävät pehmittää sinua.
Älä vastaa mihinkään kysymyksiin. Poliisi yrittää vedota heikkoihin kohtiisi
kuten perheeseen ja ystäviin, mutta älä lankea heidän ansoihinsa, vaan vastaa
>> EN KOMMENTOI >>.
Älä hyväksy kuulustelua, jos avustaja ei ole paikalla ja muista en kommentoi,
vaikka avustajasi käskisi sinua puhumaan. Hyvä avustaja ei sitä tee. Poliisit
luottavat ihmisten hyväuskoisuuteen. Pysy tiukkana ja he luovuttavat, sillä
on monia keinoja saada sinut puhumaan, joten sinun on tärkeää tietää mitä
teet. Sinun täytyy olla valmistautunut.

1. Älä anna lausuntoja

2. Älä ajaudu muutenkaan keskusteluihin poliisin kanssa

3. Hanki avustaja

4. Pysy tyynenä ja rauhallisena

5. Jos sinua pahoinpidellään, mene lääkäriin ja hanki kirjoitettu raportti
vammoistasi. Ota poliisien nimet ylös.

Kun et sano mitään poliisiasemalla, voit jälkeenpäin miettiä omaa tarinaasi
eli alibiasi.

MUISTA ETTÄ AINOA KEINO SÄILYTTÄÄ HYVÄ ASEMA ON OLLA AJAUTUMATTA KESKUSTELUIHIN
POLIISIN KANSSA JA VASTAAMALLA >> EN KOMMENTOI >> KAIKKIIN KYSYMYKSIIN.

-------------------------------------------------------------------------------

                           -EN KOMMENTOI-

Kuka tahansa meistä voi joutua kuulusteluihin ja poliisin epäillyksi jo
pelkästään siitä syystä, että toimii aktiivisesti jossain kansalaisjärjestössä.
Yrittäessään painostaa ihmisiä kertomaan kaiken tietämänsä poliisilla on
monenlaisia keinoja käytettävinään. Ainoa keino, millä voimme taistella
poliisin mielivaltaa vastaan ja turvata yksityisyytemme on tietää oikeutensa
ja myös vaatia niitä. Tiedon puute ja hyväuskoisuus ovat poliisin vahvimmat
aseet.

-------------------------------------------------------------------------------

                           -KUULUSTELUT-

1. On hyvin yleistä, ettei poliisi kerro sinulle kaikkia oikeuksiasi. Vaadi
ennen kuulustelujen alkua saada nähdä oikeutesi paperilla. Poliisi ei niitä
mielellään näytä, mutta sinulla on siihen oikeus. Pidä myös huoli siitä, että
kaikkia sinun oikeuksiasi kunnioitetaan.

2. Älä koskaan mene kuulusteluihin yksin, ilman ystävää tai (jos olet epäiltynä)
asianajajaa. Todistajaksi kuulusteluihin ei kuitenkaan kelpaa sellainen, jota
voitaisiin myös kuulustella asiassa.

3. Vaadi saada tietää, oletko asiassa epäilty vai todistaja.

4. Jos olet kuulusteluissa todistajan asemassa, sinulla on velvollisuus vastata
niihin kysymyksiin, jotka liittyvät asiaan. Vaadi poliisia perustelemaan
jokainen kysymyksensä. Asiaan liittymättömiin kysymyksiin ei tarvitse, eikä
kannatakaan vastata.

5. Kenenkään ei kuitenkaan tarvitse todistaa itseään vastaan. Mikäli olet
todistajana kuulusteluissa ja kysymyksiin vastaaminen on sinusta
epämiellyttävää, voit ilmoittaa >>En voi vastata, koska pelkään itse joutuvani
syytteeseen>>. Tällöin sinua todennäköisesti aloitetaan kuulustelemaan
epäiltynä, mutta mikäli noudatat kaikkia tässä vihossa annettuja ohjeita ei
sinulla ole mitään hätää.

6. Jos sinua kuulustellaan rikoksesta epäiltynä, sinun ei tarvitse vastata
yhteenkään kysymykseen. Kaikkea, mitä kerrot, käytetään sinua vastaan.
Vaikka olisitkin syytön >>EN KOMMENTOI>> on ehdottomasti paras vastaus.
Poliisin pitää pystyä todistamaan sinut syylliseksi, sinun ei tarvitse
todistaa syyttömyyttäsi.

7. Yrittäessään saada sinut puhumaan poliisi kyselee mielellään kaikenlaisia
epäasiallisia kysymyksiä, esim. ulkonäöstäsi. Vaadi, että kaikki sinulle
esitetyt epäasialliset kysymykset kirjataan kuulustelupöytäkirjaan, vaikka
et vastaisikaan niihin.

8. Älä koskaan kerro muiden nimiä.

9. Älä vahvista mitään epäilyjä muista ihmisistä tai itsestäsi.

10. Vaarattomia kysymyksiä ei ole. Poliisin tehtävänä on saada joku ihminen
__todistettua syylliseksi__, kaikki, mitä he tekevät ja sanovat on harkittua.

11. Älä koskaan luota poliisiin. Hyvin yleinen keino voittaa kuulusteltavan
luottamus on >>hyvä poliisi - paha poliisi>> asetelma. Toisen poliisin
pottuillessa ja uhkaillessa sinua toinen esittää reilua ja ymmärtäväistä
kaveria, jolle on muka paljon >>harmittomampaa>> tehdä tunnustus.

12. Epäile aina kaikkea.

13. Ennen kuin allekirjoitat kuulustelupöytäkirjan, tarkista se huolella.
Älä allekirjoita pöytäkirjaa, jos olet vähääkään eri mieltä sen kanssa.
Sinulla on oikeus vaatia siihen muutoksia.

14. Äälä puhu poliisin kanssa yhtään mitään ylimääräistä kuulustelujen
ulkopuolella. Tätä keinoa käytetään aina.

15. Levitä sanaa siitä, että sinua on kuulusteltu, myös muihin kaupunkeihin.
(satax: piraatit tietenkin levittää sanaa muihin kannuihin)

16. Jos saat kutsun kuulusteluihin, sinulla on oikeus vaihtaa sinulle sopimaton
ajankohta. Kuulusteluihin on kuitenkin pakko saapua, mikäli olet saanut kutsun
esim. puhelimitse tai kirjallisesti postissa. Toisaalta, poliisin jättämiin
soittopyyntöihin ei kukaan velvoita vastaamaan, eikä mikään laki vaadi ketään
olemaan jatkuvasti kotona tai yhteydessä kotiinsa. Eli jos ei satu olemaan
kotona kuulustelukutsun saapuessa, ei sinun tietenkään tarvitse mennä niihin.

-------------------------------------------------------------------------------

                             -PIDÄTYS-

1. Vaadi heti nähdä oikeutesi paperilla. Pidätetyn oikeudet pitäisi löytyä
jokaisesta putkasta, mutta käytännössä näin ei välttämättä ole.

2. Hanki heti kunnon asianajaja. Jos et tunne entuudestaan ketään asianajajaa
sellainen löytyy mm. yleisestä oikeusaputoimistosta tai puhelinluettelon
keltaisila sivuilta. Täysin tuntemattoman ottaminen on kuitenkin arveluttavaa,
koska et tiedä miten hän suhtautuu ko. rikokseen. Voit myös määrätä jonkun
vapaana olevan ystäväsi (jota ei epäillä samasta rikoksesta) toimimaan
asiamiehenäsi, jotta hän etsisi sinulle asianajajan.

3. Älä luota asianajajaan. Kunnon asianajaja ei kysele turhia, eikä neuvo
sinua tekemään vastoin omaa tahtoasi.

4. Jos et ole tyytyväinen asianajajaasi, vaihda hänet.

5. Yritä saada sana vankilan/putkan ulkopuolelle, että sinut on pidätetty.
Jos vaadit, niin poliisilla on velvollisuus ilmoittaa olinpaikastasi
vanhemmillesi, sisaruksillesi tai tyttö- tai poikaystävällesi (kihlatulle).

6. Älä suostu yhteenkään kuulusteluun ilman asianajajaasi.

7. "En kommentoi" -vastaus on ehdottomasti paras tapa löydä kapuloita
rattaisiin tutkimuksiin, ja näin autat parhaiten itseäsi ja niitä, jotka
mahdollisesti ovat vielä vapaana.

8. Älä kerro poliisille mitään myöskään kuulusteluiden ulkopuolella.

9. Älä usko poliisia, että sinut pidetään muka pidätettynä kolme päivää ja
sitten vangitaan tutkimuksien ajaksi, jos et kerro mitään. Jos poliisilla
ei ole todisteita sinua vastaan, heidän on pakko päästää sinut menemään.
Tunnustamalla et paranna asemaasi yhtään.

----------------------------------------------------------------------------

                           -KOTIETSINTÄ-

1. Ennenkuin päästät poliiseja sisälle vaadi nähdä kirjallinen kotietsintälupa,
mikäli heillä on vain tutkinnanjohtajan suullinen lupa, soita poliisiasemalle
ja tarkista se.
(satax: pyydä näyttämään myös virkamerkki)

2. Ota kaikkien poliisien nimet ylös ja kellonajat siitä, milloin he tulivat
ja lähtivät.

3. Sinulla on oikeus seurata, kun poliisi penkoo asuntosi läpi. Kutsu paikalle
myös todistaja, esim. naapuri, jos et muuta keksi, todistamaan, kuinka poliisi
rikkoo ihmisten yksityisyyttä.

4. Vaadi poliisia riisumaan kenkänsä kun he tulevat kotiisi.

5. Tee muistio kaikesta, mitä poliisit takavarikoivat.

6. Älä juttele turhaan poliisin kanssa.

Poliisi on riippuvainen saamistaan lausunnoista. Niin kauan kuin sillä ei ole
todisteita ketään vastaan tutkimukset eivät etene. Jos kaikki yrittävät
todistella syyttömyyttään poliisi pääsee helposti oikeille jäljille. Paras apu
kaikille piraateille on, että vaikenee kuulusteluissa kuin muuri. Puhumalla
saatat pilata jonkun toisen tarinan. Vastaa ainoastaan "EN KOMMENTOI" kaikkiin
kysymyksiin, vaikka olisitkin syytön.

Toivotaan ettei kukaan warescenessä tarvitse näitä ohjeita, mutta aina kannattaa
olla asiasta selvillä, että ei tarvitse ei tarvitse katua myöhemmin.

                             -Satax iNQ/STOP-
(älä muuta tekstin sisältöä, mutta kirjoitusvirheet saa myöhemmin korjata)
