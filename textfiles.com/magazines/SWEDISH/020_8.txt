+-----------------------------------------------------------------------------+
| 020-795611-KNULLA-DÖDEN                             020-795611-KNULLA-DÖDEN |
|                          -=> SWEDISH 3L33T MAG <=-                          |
| Nummer #8                                                         Nummer #8 |
|                      /<-c00l /<-r4D 4u+h0r1zZ3d 'l33+                       |
|                                                                             |
| (A) Copylize it! 1997                                 (A) Copylize It! 1997 |
+-----------------------------------------------------------------------------+
|KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄ|
|ÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄF|
|FT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT|
|T KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT |
| KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT K|
|KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄ|
|ÄFT KÄFT KÄFT KÄFT KÄFT >----------------------------<KÄFT KÄFT KÄFT KÄFT KÄF|
|FT KÄFT KÄFT KÄFT KÄFT K>   0000     2222     0000   <ÄFT KÄFT KÄFT KÄFT KÄFT|
|T KÄFT KÄFT KÄFT KÄFT KÄ> 000  000 222  222 000  000 <FT KÄFT KÄFT KÄFT KÄFT |
| KÄFT KÄFT KÄFT KÄFT KÄF> 000 0000      222 000 0000 <T KÄFT KÄFT KÄFT KÄFT K|
|KÄFT KÄFT KÄFT KÄFT KÄFT> 0000 000     222  0000 000 < KÄFT KÄFT KÄFT KÄFT KÄ|
|ÄFT KÄFT KÄFT KÄFT KÄFT > 000  000   222    000  000 <KÄFT KÄFT KÄFT KÄFT KÄF|
|FT KÄFT KÄFT KÄFT KÄFT K>   0000   22222222   0000   <ÄFT KÄFT KÄFT KÄFT KÄFT|
|T KÄFT KÄFT KÄFT KÄFT KÄ>----------------------------<FT KÄFT KÄFT KÄFT KÄFT |
| KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT K|
|KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄ|
|ÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄF|
|FT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT|
|T KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT |
| KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT K|
|KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄFT KÄ|
+-----------------------------------------------------------------------------+

                 EFFEKTIVITET -- PRODUKTIVITET -- SNABBHET
               LÖNSAMHET -- VIRTUALITET -- MARKNADSMÄSSIGHET
                      KONSUMERA DIG FRI FRÅN DIG SJÄLV!

                020 BUS PÅ "BUY NOTHING DAY" DEN 28 NOVEMBER
         THIS ZINE WAS PRODUCED BY THE ARTISTS FOREVER KNOWN AS 020


     'l33+ när den är som bäst: HTLV-3 / Lamex / 020 - Ta tillbaka runan
     Officiell PC-Scen krammare & distributör: Dokktor Lajban / Must
     Förförande och förfriskande oroskonsulent: Nslookup / Cartridge
     Gäster: Våldsrune & Sune, Falskmasken, Torkarbladet
     Stödgrupper: Ovanligt Skötsamma Vuxna, Payzor $1911
     Stödorganisationer: PKK, IRA, ETA, Röda Khmererna, SS (Satan Sons)
                         Judas, M00zylki, Lamex, The Ones Who, Micro$toft
     Officiell redaktionsfilosofi: Excreto Ergo Sum
     Officiellt redaktionsmotto: Vi äro alla barn i Guds händer...
     Officiell redaktionssinnesstämning: Bitterhet
     Officiellt hatobjekt: Astrid Lindgren
     Officiell dedikation: Med varm revolver till U.
     Officiell redaktionstelefon: 020-795555 (eller kanske inte)
     Officiell redaktionsfax: 009-972-261222 (eller kanske inte)
     Redaktör och tillika ansvarig utgivare: Jamshid ben Mas'ud ben Mahmud
                                             Ghiath ed-Din al-Kashi (*1393)


+-------------+
| SCOUTLEDARE |
+-------------+

Vänner. Vi har samlats här idag för att diskutera en allvarlig sak. Nämligen
nödvändigheten av att omedelbart skjuta sig själv i munnen med ett tvåpipigt
hagelgevär. Jo, vi fick ju det tipset. Vi har provat det men det hjälper
inget vidare -- visst gör det ONT och visst säger det PANG när ballonger
spricker, men har man ingen hjärna att skjuta bort så händer det just inte
så mycket när man trycker av.

Somliga har kanske undrat var vi hållit hus de senaste månaderna, 12 stycken
tror jag bestämt det var. Det uppenbara svaret på den frågan är att DET SKA
DU TA OCH SKITA I DIN JÄVLA POTTSORK!

Om du inte redan har fattat det så står vi i hallen, medan du sitter i din
unkna fåtölj, du hör oss inte knacka, du ser aldrig våra ögon, du bara
känner smärtan av en ett åderlåtet hjärta, våra befriande kanyler som tränger
genom den billiga H&M skjortan och suger i sig den förtorkade rest av
medmänsklighet som du har mage att kalla för din själ. Dina förlåtande
och talföra kanaler tilltäppta av hat, hämndbegär, destruktivitet och allt
detta andra som det usla livet tvångsmatat dig med.

Du undrar varför jag hatar dig så mycket? Svaret är enkelt: Jag avskyr dig
för att du står för allt jag velat göra men inte lyckats med, alla de
illusioner jag haft om mig själv har varit din verklighet; alla de mål jag
satt upp för mig själv har du redan passerat och du flinar bara cyniskt åt
dem vid en titt över axeln. Jag hatar dig för att du är smartare, mer för-
slagen, intelligentare och kvickare i roten än vad jag är. Men mest av allt
hatar jag dig för en enda sak:

Att du inte är tacksam. Att du ändå inte tycks vara nöjd med vad du har. Du
ska nödvändigtvis har MER.

Men varför så dyster? Varför sörja Guds tystnad och livet efter dettas
obönhörliga vattenspridare? Det är dags att öppna upp dagen föreställning,
en historia om MACKT (Oneway).

Så sträcker jag handen efter min revolver, och allt blir åter mörkt.

HTLV-3 / lAmExXx / 020


+----------+
| NEW PAGE |
+----------+

Alla snackar om det. Energier, auror, glödande tarotkort i skumt upplysta
zigenartält, hundratals liv före detta och uppgåendet i himayana, nagiala och
änglahundshimlen. Vad kallpratar grabbfanskapet om? Javisst, du gissade rätt!
020 introducerar stolt sina andliga läsare till NEW PAGE ännu en korkad
masshysterirörelse för avdankade 40-talister som vill finna sig själva! (Hm,
uppenbarligen enklare att finna ett hav i Sahara... Den berömda kamelen och
det berömda nålsögat gör sig påminda.)

Scenen: ett tjugotal fullständigt (fysiskt) friska och fullständigt normalt
tvångsneurotiska före detta näriga 30-åringar, numera i den tärande sektorn
insorterade 50-åringar, sitter i ring på golvet och koncentrerar sig på att
sväva bort från problemen. Någon tar till orda:

  "Ni måste finna energin... Allt i universum är väggkontakter. Tänk er
   att ni är en trådlös hårtork på väg att få sina batterier uppladdade,
   en lavalampa som inte varit tänd på länge och längtar extra mycket
   efter ström... Alla människor har aura som strålar och har levt minst
   150 år som hårtork. Det finns också hårtorkar på andra planeter som
   delar samma eluttag. Fattar ni? Det här är en kosmisk grej. Det är så
   stort så stort så stort, större än själva människan ja nästan lika
   stort som Bingolotto eller Expedition Robinson eller Fångarna på
   Fortet..."

New Page går ut på att tänka postivt. Alla kursdeltagarna sitter och trycker
frenetiskt på sina billiga terminaler från ABF. Så fort något känns jobbigt,
alltså om det gör ont någonstans, om det kliar mellan benen eller om man
känner att man börjar använda hjärnan, trycker man SNABBT SOM ATTAN på PAGE
DOWN-tangenten. Det är alltid lika befriande.

   Fråga: "Är det verkligen så att allt blir mycket bättre med New Page?"

   Anneli: "Visst... Det bara myser i hela aurasjälen när den sanna
      sannaste inre sanningen uppenbaras i sin sköna sannhet! Tänk dig
      att skriva en text, och så fort det blir jobbigt så bara fuskar man
      helt enkelt! Innan var jag nästan alltid arbetslös. Sedan jag
      började med New Page har jag inga jobb alls. Ingen vill ju anställa
      en drönare."

   Fråga: "Men hur ser ni på krig, farsoter, budgetunderskott, AIDS, allt
      meningslöst lidande, ångest, drogmissbruk..."

   Anneli: "Aj! Du gör mig illa med dina negativa uttryck! Måste alla prata
      om sådana där hemska saker hela tiden? Om alla bara satte på sig en
      rolig hatt och tutade lite i en partyvissla istället så skulle detta
      sannerligen bli en mycket mer harmonisk och komisk förlåt kosmisk
      planet... Vi måste återuppgå i den positiva harmoniska energientropin,
      vi måste bejaka Boyles andra lag...
      AJ! SLUTA SLÅ MIG! TA BORT REVOLVERN!"

Så sträcker jag handen efter min revolver, och allt blir åter mörkt.

Livsfossil / 020 / H30 / Sideshow Bob Hund John Fogerty Blues Explosion
(Utplåna genast all rockmusik.)


+--------------------+
| FOTOGEN (KERRÅSIN) |
+--------------------+

Karin Elektricitet heter en ny såkallad förfittare, som just publicerat sin
vedervärdiga beatnikparodi FOTOGEN på LimahlMalörts förlag. Inte ens som humor
betraktat är den vidare rolig. Jag tror titeln syftar på nåt man ska hälla på
skiten för att snabbt bli av med den.

    " ...tänk att få ha varit här där Kerouac sög av Ginsberg... "

Skiten duger till en sak: uppslagsverk på namn och platser man ska "kunna".
På det mentala planet råder samma istid som hos Thåström. Hörru. Om du vill
verka trovärdig borde du kunna frammana åtminstone nån slags VERKLIG ondska
och inte bara en massa kloner, en hoper referenser till höger och vänster som
om kulturhistorien vore en stor jävla hypertext. Tanken leder osökt in på
dessa förbannade usla kopior av 020.

Om människor som läser den här typen av såkallade böcker (som möjligen gör
pappersinsamlingen glad) kommer det att skrivas: "Folk av ett slag som sätter
sig och spelar Memory och Trivial Persuit och tittar på Jeopardy när världen
står i lågor -- uppenbart en livsoduglig art." När fan blev frågesport en
religion? Fast så lever vi ju i en tid när det är viktigare att veta vem en
kukpopartist har stött på än att ha lyssnat på stackarens musik. Hagge
Persson med sina romaner "Cigarr", "Parasoll" och "Ampère" är för övrigt en
mycket bättre namedumpare som också borde malas ner.

Ät en järnfemma! Tusen överkryssade hakkors och en nermald utekatt med
sprucken urinblåsa ger jag för den boken.

Så sträcker jag handen efter min revolver, och allt blir åter mörkt.

Gåjne! / 020


+-------------------+
| STACKARS STACKARS |
+-------------------+

Stackars stackars stackars prinsessan Diana och stackars stackars stackars
prinsessan Victoria och stakker stakker stakker humanoid. Det finns inte ord
nog att beskriva vår sorg över hur dessa stackars stackars stackars odödliga
ikoner har drabbats av den hemska hemska världen. Vi tycker verklihgen SÅ
synd om stackars rika prinsessan som råkat ut för en så hemsk bilolycka pga
rattfylla som också drabbar 15.000 svenskar, trafikdödade vuxna och barn,
trasiga familjer där lyckan aldrig återställs, men som vi SKITER I för de är
ju inga prinsessor.

Och vi kan inte ens med den starkaste lök till hjälp fälla så många tårar som
vi fällde över stackars stackars Victoria som inte klarar av att äta som en
riktig kvinna trots att hon är så rik och lycklig (*).

(*) Rik = Lycklig, svensk folkhemsmatematik, första bandet. Formeln uppfanns
    i Amerikas Förenta Stater under industrialismen och har sedan dess
    förpestat allt och gjort kontinenten i fråga obeboelig. En människa som
    inte klarar av att vara lycklig fast hon är rik måste det vara något fel
    på.

Givetvis har vi aldrig lyft ett finger eller ägnat en tanke åt de hundra-
tusentals tonåriga och 20-åriga grannar, systrar, vänner som svultit sig
själva till döds i vår omedelbara omgivning. Det ÄR ju så JÄVLA JOBBIGT att
BRY SIG när inte Expressen skriver om det. Nej, inte fan vill vi hjälpa
vanliga jobbiga, fula anorektiker på fötter igen. Prinsessor ska det vara!
Ta mig fan. När allt kommer omkring vill vi inte göra NÅNTING bara sitta på
våra betonghäckar och tycka synd om enstaka prinsessor långt långt borta och
fälla en stilla tår över dem för att frälsa oss själva från det sorgtyngda
arbetet att verkligen göra någonting åt någonting reellt.

Vi vill sitta på vår kant och skriva fisförnäma artiklar om finfin finkultur
som Thomas Pynchon och Will Self (och annat litterärt skräp som vi inbillar
oss skulle kunna få till stånd en förändring) samtidigt som vi kastar bort
vår tid på hackade Internetabonnemang, Kvinnofängelset, Tre Kronor,
Expedition Robinson osv. Bort från verkligheten fort som fan! In i fiktionen!
Döda alla vanliga! Originaliteten till makten!

Så sträcker jag handen efter min revolver, och allt blir åter mörkt.

Baud-Drilljard / 020


+----------------------+
| FROST 4 - PERMAFROST |
+----------------------+

Frost kom in i sammanträdesrummet på översta våningen på SvaloevNet Inc i den
femtiovåniga skyskrapan som stod som moder jords penissubstitut i den skånska
landsbygens bäckenben. Framför honom stod hela staben med odugliga
underchefer vars ännu odugligare underunderchefer inte var kallade.
Odugligast av dem alla var Torsten själv, som självklart var VD.

 "Idag har jag uppfunnit en ny managementterm!", utbrast Torsten glatt. "Vi
  ska börja arbeta i 'virtual workshops' från och med nu. Ni pojkar ska agera
  'virtual bosses' och se till att informationen om 'virtual workshops and
  cogenerative networks approache:n' sprids ut genom organisationen hela
  vägen ner till skyskrapans bottenvåningar..."

De närvarande skruvade en smula olustigt på sig, knäppte upp översta skjort-
knappen, vände blad i Dagens Industri, klottrade nervöst på omslaget till
Affärsvärlden, rättade till slipsen och strök sig över pomadan. Man kunde
räkna tio huvuden i församlingen.

 "Jo, det här congagnu... cognac..."

 "COGENERATIVE NETWORKS", rättade Torsten.

 "Ja det där alltså... Hur har du tänkt att vi ska genomföra det rent
  praktiskt alltså, vad betyder det i praktiken?"

 "Alltså MIN GODE HERRE", började Torsten med en irriterad ton, "det DÄR
  snacket vill jag INTE VETA AV. Betyder och betyder... Det är ju upp till
  er vad ni lägger för tolkningar i begreppen. Vi i företagsledningen, eh,
  det vill säga JAG, har faktiskt inte tid att ägna oss åt såna där
  praktiska detaljer. Vi måste se till verksamhetens långsiktiga mål, dess
  'target approach' och 'valuable mindedness'. För resten behöver du inte
  bry dig så mycket om det, du ska bara skyffla det vidare till dina under-
  ordnade som i sin tur lämpar det vidare till vanliga anställda människor
  som då får lösa det hela praktiskt. Det är det som ÄR arbetsdelning. Ja,
  och så att jag har mer betalt än dig förstås."

De närvarande skruvade på sig. Frost slog sig för pannan och försökte igen:

 "All right. Se det så här då. Man har en stor psilocybinsvamp med rökiga
  ungar, i huset där den bor finns inget diskmedel. Eftersom alla vill
  prova det tillsammans med hela svartpepparkorn och kummin tar man och
  sammankallar ett AKTUALITETSRÅD. Dessa försöker sedan genom 'cyber corp
  approach' aktivera 'virtual accessories' för att slå i spiken. Om många
  sitter i båten och välter tuvor blir det inga barn gjorda. Häng nu med
  på retoriken: en man har två fröbodar, han säljer den ena, bränner den
  andra och köper sedan ett hagelgevär som han skjuter sig själv med. Det
  är precis det jag INTE vill uppnå med den här managementmodellen. Och
  till nästa vecka VILL JAG SE RESULTAT!"

Mummel och förvirrade blickar åtföljde de kostymklädda herrarna när de
lämnade konferensrummet. Frost hade för två veckor sedan utsetts till landets
skickligaste företagsledare. Han ansågs ha "handfast approach". När alla
kostymer lämnat rummet smet jag ut bakom gardinen. Torsten var glad.

  "Ja, du förstår ju själv. Du har ju varit med på den här skutan sedan
   början, men man kan ju inte frottera sig med vanliga jobbare inför
   ögonen på en företagsledning."

  "Det är helt okej, jag har verkliga problem att ägna mig åt." Om nu
   Torsten ville hålla mig fysiskt utanför sin lilla sandlåda så gick
   det bra för mig. Han sken upp.

  "Fan vetdu. När det gått några år kommer de att söka upp dig i en
   lusig barack i Hanoi, en man i uniform som behåller mössan på kommer
   in på ditt rum en dag och säger 'vi behöver dig till ett topphemligt
   specialuppdrag' och du kommer att säga att du har lagt av med skiten
   för att odla vietnamesisk sallad och vårda dina brända synapser, men
   då säger de att de behöver dig och bara dig för du är 'the best of
   the best of the best' och efter ytterligare lite smicker får du veta
   att några kommunistterrorister har satt upp en gigantisk ondskefull
   hemsida och BARA DU kan hacka den för den är så djävulusiskt styggt
   inkodad i en antik webserver..." Frost fick ett lyriskt uttryck i
   ansiktet.

  "Hur många gånger skall jag behöva tala om för dig att jag INTE hackar
   websidor, jag bara sköter dina jävla servrar!"

  "HA! Blygsamheten själv. Det vet man ju. Du är ju sån där med data...
   alla som kan sån där data vet ju hur man gör. Sköter servrar och knackar
   6502-maskinkod och hackar KGB:s hemsida och sånt. Det är ju nästan
   samma sak för fan..."

Så sträcker jag handen efter min revolver, och allt blir åter mörkt.

HTLV-3 / 020


+---------------------+
| SNIPP SNAPP SNORMUN |
+---------------------+

Till min vän.

Det är mig ett stort nöje att se din förvirrade själ driva omkring i livet.
Din patetiska kod, dina fjantiga alster som aldrig blir lika bra som våra.
Det är alltid lika roligt att se din aggression när du med sisyfosisk energi
återigen baxar upp den där stenen du tänkt kasta på mig. Hoppas du har
roligt nu lille man.

Det är tyvärr så att vi skådar in i dimensioner du aldrig kan förstå. Din
enkla, skeva och i grunden patetiska bild av världen, som inte har ett spår
av ömhet eller kärlek eller något annat sådant som unga människor sällan äger
förslår verkligen föga här på jorden. Om du alltid slår och aldrig klappar
dödar du bara hunden, du lär den inga konster.

Din förmåga till romantisk och erotisk kärlek är uppenbarligen fullständigt
kastrerad. Trist, men det är inget som bekommer mig, för det hade inte
monstren i Alien heller. Det är tyvärr bara när du visar dina mänskliga
sidor som ditt människovärde uppstår. I mina ögon alltså. Straffa, slakta,
fördöma och trakassera kan en maskin göra. Förlåta, känna med andra, kramas
och be om ursäkt kan bara människor göra.

Så tillsvidare betraktar vi dig som en maskin. Och, well, du vet vad man gör
med trasiga maskiner.

Så sträcker jag handen efter min revolver, och allt blir åter mörkt.

AlphaSlang / 020

+-----------------------------------------------------------------------------+
|         Ja, nu är det slut. Men kom ihåg en sak: TRO INTE PÅ HAJPEN!        |
+-----------------------------------------------------------------------------+
|  (A) Copylize It! 1997 020-795611-KNULLA-DÖDEN             ISSN 123-456-789 |
+-----------------------------------------------------------------------------+


