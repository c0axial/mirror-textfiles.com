                        < _          >
                       < | ||_     _  >
                      <  |_|| || || \  >
                       < |  | |\_|| | >
                        <            >
                           -=Phun=-
                              no1

oooooooooooooooooooooooooooooooooooooooooooooooooooooooooooooooo
o Ledare ooooooooooooooooooooooooooooooooooooooooooooooooooooooo

Nu när din mage är tyngd av diverse traditionell mat och du nöjd 
och belåtna sätter dig för att kolla din mailbox (kanske med det 
nya internet-abonemanget du fick i julklapp) så förgylls ditt 
liv av detta nyhetsbrev.
   Även om du inte fick några andra julklappar så har du nu fått 
årets julklapp av oss: första nummret av PhureX nyhetsbrev!

Eftersom detta är ett exprimentellt förstanummer vill vi gärna 
ha feedback från er så att vi blir motiverade att fortsätta 
skriva för er och uppdatera våran hemsida.
   Skriv gärna ett mail till oss på adressen phurex@hotmail.com 
eller tryck på den där knappen det står "reply" på redan nu och 
säg vad du tycker.

Då återstår der bara att säga:
      Från oss alla, till er alla - Phun#1

/PhureX Crew


oooooooooooooooooooooooooooooooooooooooooooooooooooooooooooooooo
o Innehåll ooooooooooooooooooooooooooooooooooooooooooooooooooooo

  1. Ledare
  2. Innehåll
  3. Teckningstävlingen
  4. PhureX Guiden
  5. Ordet
  6. Sagor från staden
  7. En bild
  8. Mjåkstrålarna och eviga valvet
  9. Slutknorr


oooooooooooooooooooooooooooooooooooooooooooooooooooooooooooooooo
o Teckningstävlingen ooooooooooooooooooooooooooooooooooooooooooo

PhureX teckningstävling är nu avgjord. Det var inte särskilt 
svårt att välja vinnare eftersom vi bara fick ett bidrag. Detta 
gör att vinnaren ska känna sig extra stolt, inte för att han 
vann utan för att han iallafall skickade in ett bidrag. Som vi 
sagt förut - alla kan vara med i våra tävlingar.

Priset är denna gången att bilden publicerats som ett 
PhureX-vykort och äran men i fortsättningen kommer vi att dela 
ut mer "fysiska" pris.

Vinnaren heter Joakim Ebermark
 och hans bidrag kan ni se på PhureX Postoffice.
( http://home7.swipnet.se/~w-73979/phurex/postoffice/ )


oooooooooooooooooooooooooooooooooooooooooooooooooooooooooooooooo
o PhureX Guiden oooooooooooooooooooooooooooooooooooooooooooooooo

Detta är PhureX Guiden, den ultimata PhureX kännaren, den 
oumbärlige kamraten i PhureX som varje nummer ska avslöja ännu 
lite mer om PhureX alla mysterier. Detta nummer börjar i 
utkanten av PhureX - i den surrealistiska öknen. Ta och spotta 
på dina läsglasögon och putsa upp dem ordentligt för nu börjar 
vi.

Jag står i den vidsträckta öknen som till stor del täcker PhureX 
yta. Bakom mig finns "kanten", vilken man ska akta sig från att 
rammla över, därför tar jag ett par steg framåt. PhureX är 
nämligen en platt värld och går man över kanten så ramlar man 
helt enkelt av PhureX och hamnar... någon annan stans.

Överallt ligger surrealistiska föremål som helt enkelt inte 
passar in. En bit fram ligger det en gammal bok och längre bort 
ligger ett sönderrostat fartygsvrak. Vid mina fötter ligger en 
plastanka, en sån som används i vattenfestivlens ank-race. Jag 
sparkar iväg den och träffar en barnvagn, fylld med mokasiner, 
som ligger i sanden en bit bort. Ja, här i öknen kan man hitta 
det mesta. Jag vet inte riktigt hur allt kommit hit men en del 
har nog ramlat ner från himmlen.

Vid horisonten avtecknar sig siluetten av en stad, PhureX City - 
den enda staden i PhureX. Udda torn och höga hus sträcker sig 
högt upp mot den gul-bruna himlen, upplysta av en stor uppgående 
sol. Det är en bit kvar så jag påbörjar min vandring mot staden. 

(att bli fortsättad)


oooooooooooooooooooooooooooooooooooooooooooooooooooooooooooooooo
o Ordet oooooooooooooooooooooooooooooooooooooooooooooooooooooooo

Här kommer vi varje nummer att ge förklaring till ett ord. Skriv 
gärna in och ge dit förslag på ett ord du vill ha förklarat. 
Denna veckas ord är: jordnöt.

jord/nöt subst. ~nöten ~nötter * nötliknande ärta som 
oftast äts rostad och saltad som tilltugg till drinkar: 
jornötsolja; jordnötssmör, på vernissagen serverades 
sherry och -nötter * äv. om växten: jordnötsfält; odla 
-nötter
 
Vi tackar Norstedts svenska ordbok för förklaringen. 


oooooooooooooooooooooooooooooooooooooooooooooooooooooooooooooooo
o Sagor från staden oooooooooooooooooooooooooooooooooooooooooooo

Klockan i det gotiska tornet slog tre tunga slag. Nu börjar det 
gå utför tänkte bagaren som låg ganska skönt på timvisaren. Den 
svarta måsen flög förbi och fräste sin lössnus, vilken föll ner 
mot en gatumusikant som musicerade med sin Tuba i den tomma 
natten. Tubans toner tystnade tvärt när snusen träffade 
tubaspelaren i pannan. Tubaspelaren, som i vanliga fall snusar 
portionssnus, tänkte spela en lugn låt med deathmetal influens. 
Låten var skriven av en viss herr Mirnoc, som för övrigt tänkte 
sälja sin frimärkssamling till första bästa spekulant. Agne, 
hade gått arbetslös länge men hade nu fått jobb som första 
spekulant, han kunde börja på måndag. Idag var det torsdag. Den 
låtskrivandes Mirnoc skulle därför kunna få sin samling såld så 
snart som på måndag om nu Agne inte bara var första spekulant 
utan också bedömdes som första bästa, av den musikaliske herr 
Mirnoc. Mirnoc var rätt inne i deathmetal och bodde i det 
gotiska tornet. Den svarta måsen som var hans vän hade nyss 
flugit ner med Mirnocs lilla musikstycke till gatumusikanten. 
Bagaren, som slumrade på timvisaren, kände den tomma natten. De 
hade känt varandra sen de var små. En timme motsvarade en 
lutning på tretio grader, det visste bagaren och om en timme 
skulle han glida av visaren. Morgonbrödet skulle vara klart 
klockan fem och Agne var hungrig. På det nya jobbet skulle han 
få äta oftare eftersom han var första spekulant på det mesta, 
men det var några dagar kvar till måndag. Nu tog tubaspelaren i 
och gjorde sitt bästa för att driva bort den tomma natten, som i 
för sig var oskyldig.


oooooooooooooooooooooooooooooooooooooooooooooooooooooooooooooooo
o En Bild oooooooooooooooooooooooooooooooooooooooooooooooooooooo

         _____________________________________
        |                                     |
        |  Det var en ulv!!!                  |
        |                                     |
        |                                     |
        |                                     |
        |                                     |
        |                                     |
        | Jaja det är sant det var en ulv!!!  |
        |___   _______________________________|
            | /
            |/
      
        \\\||/  
        (O..O)  
        (____)  
   >----|vvvv|----<
        |    |
        |AAAA|
        \____/
        _/  \_  


oooooooooooooooooooooooooooooooooooooooooooooooooooooooooooooooo
o Mjåkstrålarna och eviga valvet ooooooooooooooooooooooooooooooo

För länge sedan långt innan mäniskorna ens fanns, någon gång då 
andra civilisationer i form av höga varelser seglade över 
himmlavalven med sina små gyllene vingar. Då fanns det en slags 
ljus-stråle som for igenom världs rymden. Den bestod av en 
oändlig kraft. Det var "urmjåkstrålen". Den for genom universum 
med en otrolig hastighet och tycktes bara inne hålla god kraft. 
Allt efter som tiden gick delade strålen upp sig i fyra sorters 
strålar. Och varje sort delade upp sig i tusentals strålar,
mjåkstrålarna hade skapats. Varje sorts mjåkstråle hade sitt 
eget skimrande ljus och sina egna speciella egenskaper. Vid den 
tiden skapades också en plats för mjåkstrålarna, en plats som 
kallas mjåkboet.

Mäniskorna som nu gick på jorden visste inte något om vad som
hände där uppe i mjåkboet. Med jämna mellanrum skickades
mjåkstrålar mot jorden. Mjåkstrålarna träffade olika människor
som sedan skulle gjöra något gott och bli väldigt betydelsefull 
genom historien. Men allt efter tiden gick så minskade 
mjåkstrålarna i antal. 

Och nu finns det bara tre mjåkstrålar kvar. De kommer att träffa 
en man och två kvinnor vars namn börjar på V. Mannen kommer att 
träffas av en mjåkstråle som gör honom fysiskt stark. När alla 
tre har blivit träffade av mjåkstrålarna så flyger de med 
lättnad till evigavalvet. Där ska de existera i all evighet.

Men för att detta ska bli möjligt måste en av deras sändare som 
finns i deras kroppar lagas i form av ett säkrings-utbyte. 
Sändarna inplanteras på mäniskor innan de föds utav en för oss 
främmande civilisation, som lever ett kosmiskt steg bakom 
mjåkboet i ett ställe som heter PhureX.
De vet allt om mjåkboet evigavalvet och mjåkstrålarna, de 
försöker bara att hjälpa oss mäniskor som inte står så högt 
intelektuellt sett.

När jorden har gått under av all onska ska den främmande
civilisationen skapa en ny mänsklighet utav de tre mäniskorna
i evigavalvet. Den nya mänskligheten ska plaseras på en planet 
nära mjåkboet. Den planeten är mycket mer harmonisk än jorden. 
Den nya mänskligheten ska bli fredlig och sakna allt vad hat 
heter.

Helt enkelt en bättre värld.


oooooooooooooooooooooooooooooooooooooooooooooooooooooooooooooooo
o Slutknorr oooooooooooooooooooooooooooooooooooooooooooooooooooo 

Allt material var påhittat och skrivet av PhureX Crew. Skicka 
gärna mail till oss på:
phurex@hotmail.com

Om du inte vill ha Phun i fortsättningen går det att 
avregistrera sig här:
http://home7.swipnet.se/~w-73979/phurex/vip.html

You may die now.


oooooooooooooooooooooooooooooooooooooooooooooooooooooooooooooooo