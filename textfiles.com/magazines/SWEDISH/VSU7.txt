                       _    __            ___
                      | |  / /___ _____  / (_)___ _____ _
                      | | / / __ `/ __ \/ / / __ `/ __ `/
                      | |/ / /_/ / / / / / / /_/ / /_/ /
                      |___/\__,_/_/ /_/_/_/\__, /\__,_/
                                          /____/
             _____ __   _   _ __
            / ___// /__(_)_(_) /__________ _____ ___  ____ ___  ____ _
            \__ \/ //_/ __ \/ __/ ___/ __ `/ __ `__ \/ __ `__ \/ __ `/
           ___/ / ,< / /_/ / /_(__  ) /_/ / / / / / / / / / / / /_/ /
          /____/_/|_|\____/\__/____/\__,_/_/ /_/ /_/_/ /_/ /_/\__,_/

                __  __                __
               / / / /___  ____ _____/ /___  ____ ___  ____ ______
              / / / / __ \/ __ `/ __  / __ \/ __ `__ \/ __ `/ ___/
             / /_/ / / / / /_/ / /_/ / /_/ / / / / / / /_/ / /
             \____/_/ /_/\__, /\__,_/\____/_/ /_/ /_/\__,_/_/
                        /____/

               VANLIGA SKÖTSAMMA UNGDOMAR NUMMER 7, JANUARI 1999

             .. e-zinet för oss som är Patrick Polly VARJE dag! ..


Antal prenumeranter
-=================-

283


Officiell epostadress till VSU-redaktionen
-========================================-

harnhammar@yahoo.com

(Skriv till denna adress om ni tycker något om innehållet, om ni vill vara
med och skriva, eller om ni vill prenumerera/säga upp prenumerationen på vår
rackarns mailinglista. Alla mail läses än så länge av en människa, eftersom
jag inte har kodat någon automatisk prenumerationsgrej.)


Ladda ner gamla nummer av VSU
-===========================-

http://c5.hakker.com/magazines/
http://hem2.passagen.se/k3wl/
http://www.geocities.com/Baja/1156/ezines/
.. och sådär en 10 andra websidor där ute på Informationsmotorvägen.


Innehållsförteckning
-==================-

( 1) LEDARE
( 2) FÖRORTSHYMN
( 3) LADDA NER SVENSKA ZINES
( 4) INTRODUKTION TILL AXE
( 5) HACK-HAIKU
( 6) 37337 D00DZ WITH KARDZ: ATT SOCIALINGENJÖRA PIZZERIOR
( 7) NYFIKEN PÅ: TEXTÄVENTYRSSCENEN
( 8) REALITY CHECK
( 9) OSUNT FÖRNUFT
(10) NYHETER FRÅN VERKLIGHETEN
(11) NYFIKEN PÅ: DEMOSCENEN


Medverkande skribenter i detta nummer
-===================================-

Ulf, Panik och apz


ASCII-logga längst upp
-====================-

Gjord i CGI-skriptet "Figlet"


ASCII-logga längst ner
-====================-

Ritad av Panik


------------------------------------------------------------------------------


LEDARE
-====-


Hej igen! Vi är tillbaka med ett sjunde nummer av zinet som är den svenska
hackerscenens svar på Arne Anka, det kompetenta och objektorienterade zinet
som vi plägar kalla "Vanliga Skötsamma Ungdomar" (VSU).

Jag har sett filmen "Fucking Åmål" sedan sist! Precis som VSU handlar den om
utanförskap och vikten av att hitta sig själv och att hitta fram till ett
socialt sammanhang. Den rekommenderas varmt.

Någon månad senare läste jag Douglas Couplands bok "Microslavar", och insåg
att jag tycker att programmering är något vackert och att det sociala
sammanhang som jag känner mig mest delaktig i är något slags världsomspännande
nördkultur. Så jag vill bara berätta för alla nätverkshackare, phone phreaks,
högskolehackare på Free Software Foundation eller Lysator, Linux-människor,
FAQ-författare, zinesskribenter, Usenet/Fidonet-debattörer, demogrupper,
dagboksförfattare o s v där ute att jag tycker mycket om er. Lyssna inte när
folk säger att ni är töntar som sitter framför datorn flera timmar om dagen
utan att tjäna pengar på det. De har fel. Ni gör något tufft, och jag tycker
att det är bra att ni gör det.

Ännu mer kulturell konsumtion: Jag har köpt Suicides debut-CD "Suicide", och
den känns ännu mer VSU-lik än Soft Cell som jag har skrivit om tidigare.
Suicide var ett syntband som kom fram i samband med den amerikanska
punkrörelsen (som var mer konstnärlig och mindre våldsam än den engelska
punkrörelsen) i New York i slutet på sjuttiotalet. Deras kombination av
storstad, teknik och mani känns väldigt VSU. Köp den skivan, om ni vill ha
lämplig musik att lyssna på när ni läser varje nytt VSU-nummer i
favoritfåtöljen hemma.

Det här sjunde numret innehåller studiebesök på textäventyrsscenen och på
demoscenen. Allas vår favorit bland paranoida alienmonster från förorten,
Panik, rapporterar återigen från verkligheten. Förutom det har jag med ett
till av mina typiska påhopp på Medelsvensson, men detta kommer att bli den
sista sådana artikeln på ett bra tag, eftersom det ämnet börjar kännas hemskt
uttjatat här i VSU. Dessutom har vi med en introduktion till AXE, för alla
priikers där ute i vårt avlånga och alldeles för lagoma land.

Pappersutgåvan av VSU, VSU#5.5, sålde bra vilket ju är roligt. Just nu kan jag
inte sälja fler nummer, men jag ska försöka skaffa fram några till så att de
som vill äga ett styck VSU#5.5 ska få sin kraftfulla och objektorienterade
önskan uppfylld. Vi har också varit med i Flashback, för andra gången! Eller
rättare sagt, den här gången tog Jan och hans 0nda kumpaner med oss på sin
lista över svenska nyhetsbrev/e-zines. Sedan vi kom med där har det ramlat in
en massa nya prenumeranter, vilket också är kul.


// Ulf of VSU


------------------------------------------------------------------------------


FÖRORTSHYMN
-=========-


Stockholmsverkligheten tycker Skalman är brutal,
ständigt övervakad från snutens ledningscentral.
Konstapeln älskar gängvåldtäkter och gatubråk,
griskuken får resning när ben krossas med en påk.
Men ute i förorten finns det inga kamerooor,
våra liv passerar utan att någon jävel glor.
Betonghusens barn växer upp och blir stora,
deras blod är redan smittat för mamma var en hora.
Smärtan tar över kroppen medans de tynar bort,
efter utdraget lidande blev livscykeln rätt kort.


// pan00k


------------------------------------------------------------------------------


LADDA NER SVENSKA ZINES
-=====================-


Jag har inte skrivit någon genomgång av den svenska zinesscenen till det här
numret av VSU. Några nya zines har startat, och några av de gamla har kommit
ut med fler nummer. Det svenska zineslager på nätet som är bäst just nu är
Mr. Headaches zinessida på http://www.geocities.com/Baja/1156/ezines/ .. Där
kan man ladda ner nästan alla de svenska zines som finns utgivna.

Vanliga Svenska Priikers' websida finns numera på en attans adress som lyder
som följer:  http://members.xoom.com/VSP_/


// Ulf of VSU


------------------------------------------------------------------------------


INTRODUKTION TILL AXE
-===================-


AXE är ett programminnesstyrt telefonstationssystem (SPC-teknik). Systemet
består av två delar, kopplingsdelen APT och styrdelen APZ. Maskinvaran i AXE
är uppbyggd på följande sätt:

Ett antal kretskort är placerade i magasin av vilka ett eller flera bildar en
EM (Extension module = Utökningsmodul). Högst 16 EM ingår i en grupp som
normalt styrs av en RP (Regional Processor). För att undvika driftstörningar
vid fel i RP är dessa dubblerade. CP (Central Processor) slutligen, som också
den är dubblerad, leder och fördelar arbetet mellan de olika RP.

AXE-systemet är uppbyggt på en funktionell struktur. På de olika
funktionsnivåerna talar vi om system, delsystem, funktionsblock och
funktionsenheter. Funktionsblocket är den viktigaste hanteringsenheten. Den
består ofta av maskinvara, regional programvara och central programvara, men
kan även bestå av endast programvara.

AXE består som bekant av två system, kopplingssystemet APT och
databehandlingssystemet APZ. Kopplingssystemet APT består av sju delsystem:
Abonnentdelen SSS, signaleringsdelen TSS, gruppväljardelen GSS,
trafikstyrdelen TCS, debiteringsdelen CHS, drift- och underhållsdelen OMS samt
delsystemet för tjänster SUS.

Databehandlingssystemet APZ består av fyra delar: Det regionala
processordelsystemet RPS, det centrala processordelsystemet CPS, in- och
utmatningssystemet IOS samt underhållsdelsystemet MAS.

Ett funktionsblock kan bestå av tre olika typer av funktionsenheter, CP
(Central processor)-program, RP (Regional Processor)-program samt maskinvara.
Samarbetet mellan funktionsblocket kan delas upp i fysikaliskt och
funktionellt samarbete. Det fysikaliska samarbetet utförs av maskinvaran och
det funktionella av den centrala programvaran. Hanteringen av parallella
processer för många individer (abonnenter) sköts dels av programvara, som är
gemensam för många individer, dels av maskinvara, som är unik för varje
individ.

Här följer en beskrivning av AXE:s system och delsystem samt detaljerad
beteckning över AXE:s två funktionsblock.


1.      Allmänt

CP      Central processor
EM      Utökningsmodul (Extension Module)
FE      Funktionsenhet
FB      Funktionsblock
RP      Regional processor
SPC     Programminnesstyrning (Stored Program Control)


2.      System och delsystem

APT     Kopplingssystem

SSS     Abonnentdel             Subscriber Switching Subsystem
GSS-D   Gruppväljardel          Digital Group Switching Subsystem
TSS     Signaleringsdel         Trunk and Signalling Subsystem
TCS     Trafikstyrdel           Traffic Control Subsystem
CHS     Debiteringsdel          Charging Subsystem
OMS     Drift- & Underhållsdel  Operation and Maintenance Subsystem
SUS     Abonnenttjänstdel       Subscriber Services Subsystem

APZ     Databehandlingssystem

CPS     Centralt processorsystem        Central Processor Subsystem
RPS     Regionalt processorsystem       Regional Processor Subsystem
IOS     In- och utmatningssystem        Input/Output Subsystem
MAS     Underhållssystem                Maintenance Subsystem


3.      APT-systemets funktionsblock

Funktionsblocken betecknas med två bokstäver medan tillägg av en tredje
bokstav, C (Circuit), D (Device) eller N (Network), betecknar
funktionsblockets maskinvara.

Delsystem SSS

LI      Abonnentlinjefunktion                   Subscriber Line functions
SS      Abonnentväljarfunktion                  Subscriber Switching functions
AJ      Snörlinjefunktion A-sida                A-Junctor functions
BJ      Snörlinjefunktion B-sida                B-Junctor functions
KR      Tonvalsmottagningsfunktion              Key-set code Reception
PCDS    Pulskodmodulator                        Pulse Code modulation Device
BL      Anslutning för större abonnentväxlar    Bothway Line
SE      Speciell abonnentutrustningsfunktion    Special subscribers Equipment

Delsystem GSS-D

GS-D    Gruppväljare                    Group Switching network 
NS      Väljarnätsynkronisering         Network Syncronization (NSD)
MJ      Påkoppling t ex Trepart         Multi Junction (MJ)

Delsystem TSS

AS      Extra funktioner, talmaskin             Auxiliary Services (ASD)
OT      Utgående överdrag                       Outgoing Trunk functions (OTC)
IT      Inkommande överdrag                     Incoming Trunk funcions (ITC)
PCDT    Pulskodmodulator                        Pulse Code modulation Device
BT      Dubbelriktad digital förbindelse        Bothway trunk (ETCA)
CR      Kodmottagare                            Code Reception (CRD)
CS      Kodsändare                              Code Sending (CSD)

Delsystem TCS

CL      Samtalsövervakning              Call supervision
DA      Sifferanalys                    Digit Analysis
RA      Viaval                          Route Analysis
RE      Registerfunktioner              Register functions
SC      Abonnentkategorisering          Subscriber Category analysis

Delsystem CHS

CA      Debiteringsanalys               Charging Analysis
MP      Taxepulsgivning                 Metering Pulse generation
MR      Mätaravläsning                  Meter Reading
PD      Distribution av samtals-        Pulse Distribution
        mätarpulser, samt samtalsmätare
CDR     Registrering av samtalsdata     Charging Data Registration

Delsystem OMS består av ett 40-tal funktionsblock.

Delsystem SUS

ADI     Kortnummer                      Abbreviated Dialling
MCT     Fångning                        Malicious Call Tracing
SUC     Abonnentstyrda funktioner       Subscriber Control
AAC     Väckning                        Automatic Alarm Call
SCR     Mottagning av servicekod        Service Code Reception


4.      Styrsystemet APZ

CPS

CPS (Central Processor Subsystem) omfattar den centrala styrfunktionen.
Maskinvaran är den centrala processorn, och programvaran består av sådana
program som fordras för att hålla den igång. Liksom beträffande RPS tillhör
emellertid programmen som styr APT inte CPS utan funktionsblock inom APT.

RPS

Detta delsystem (Regional Processor Subsystem) omfattar funktionerna för den
regionala styrningen. Det har alltså bl a som maskinvara de regionala
processorerna och som programvara de program som krävs för att driva dessa. I
RPS ingår däremot inte RP-programmen för styrning av maskinvara som tillhör
APT. Dessa program ingår istället i funktionsblock inom APT.

IOS

Detta delsystem (Input/Output Subsystem) omfattar kommunikationsfunktionerna
för samarbetet mellan AXE och stationspersonalen. I IOS ingår skrivmaskiner,
bildskärmar, kassettbandspelare och det som krävs för att styra dessa.

MAS

MAS (Maintenance Subsystem) omfattar underhållsfunktionerna för APZ, dvs
funktioner för felsökning och felavhjälpning. Delsystemet består nästan helt
av programvara. MAS kan delvis tyckas kollidera med delsystemet OMS, eftersom
det borde räcka med ett delsystem för underhåll. Men vi måste komma ihåg att
APT och APZ ska kunna fungera oberoende av varandra, och det är därför APT:s
underhåll ligger i OMS och APZ:s i MAS.


// apz (apz@home.se)


------------------------------------------------------------------------------


HACK-HAIKU
-========-


IP-spoofen sänds
busigt flaggvrängande pigg
rlogin öppnas


// Ulf of VSU


------------------------------------------------------------------------------


37337 D00DZ WITH KARDZ: ATT SOCIALINGENJÖRA PIZZERIOR
-===================================================-


DUM JÄVLA DISCLAIMER:
Den här tidskriften anses av många vara inriktad på ironisk humor. Därmed så
är det här ett stort jävla skämt och får ej utnyttjas av onda haxx0rkraxx0rz i
förorten.


God morgon, barn. I dagens lektion skall jag ge er en liten introduktion i
exploitandet av pizzeriaägare i syfte att tillförskansa er kreditkortsnummer.
Detta dokument föddes efter en incident när jag var hos ett annat objekt, en
så kallad vän (d.v.s. en till desillusionerad jävel som låter mig äta upp all
hans mat) och ville ha kreditkortsnummer för att carda lite Gorby's från NK
eftersom jag redan hade tömt det stackars objektets frys på liknande varor.

Det första steget är att lokalisera lämpliga mål för er attack. Detta görs
lämpligen genom ett välriktat samtal gentemot Felia Nummerupplysning, en
telefontjänst som finns tillgänglig för alla hjärnsubstansexploitare där ute.

Ditt uppdrag i detta skede är att fråga efter nummer samt adress till ett
antal pizzerior inom ett visst område.

Anteckna dessa.

Nu är det dags att förbereda ett litet "tal" för er som inte har hunnit bli
slipade socialingenjörer p.g.a. att ni har slängt bort er usla tid på
skolstudier (d.v.s. inprogrammerandet av lögner präntade i samlingar av
papper, så kallade skolböcker) eller liknande ofog.

Jag bifogar ett exempel här nedan:

"Goddag, det här är Johan Kronholm från Storstockholms Ekonomirotel. (1) Vi
har fått in en anmälan (2) från ert kreditbolag angående ett antal ogiltiga
transaktioner och misstänker att er inrättning utnyttjas (3) för
kreditkortsbedrägerier. Det skulle hjälpa oss i vår utredning om vi kunde
erhålla ett utdrag av de tio senaste kreditkortsköpen."

För att förstå hur exploitkoden funkar så måste vi se hur det tilltänkta
offret reagerar på olika kommandon i scriptet. Här kommer en kort
sammanfattning av tankarna som triggas:

(1) Är han den han utger sig att vara? (Negativ tanke. Måste bytas ut,
fortsätt manglet.)
(2) Problem. (Neutral tanke. Nu vill han veta mer för att kunna lösa
problemet. Lyssnar.)
(3) Någon utnyttjar mig. (Positiv tanke. Väcker bitterhet mot den som har
utnyttjat objektet. Gör objektet samarbetsvilligt. Han vill hjälpa till med
att få tag i den skyldige.)

De här tre punkterna är rätt självförklarande. Nu till själva samtalet. Om du
är en liten finnig joysticksvarelse från villaområdet med extremt instabil
röst så kan du lika väl slänga in handduken för du är inte värd skit, annars
fortsätt.

Ring numret överst i listan. Ifall objektet i andra änden av telefonledningen
verkar vara av utländsk härbörd så är detta ett gott tecken, annars avbryt.
Detta p.g.a. det märkliga sätt Svenssons fungerar på. De tror blint på lögner
från politiker och liknande mindre trovärdiga grupper medan de är extremt
misstänksamma mot resten av världen. Dessutom så är objekt av utländsk härbörd
mer patriotiska gentemot sin inrättning, samt kan ofta ha ett hetare
temperament.

Om objektet verkar exploitbart så skall du köra scriptet på det genom att
pipea det genom stämbanden vidare in i luren och sedan objektets
audiointagningsport (Behövs inget login eller password!). När scriptet väl är
kört så skall du uppmärksamma objektets reaktion och svara på eventuella
frågor. Om du är dum så misslyckas du, men misströsta icke, du har fortfarande
en massa nummer kvar. Du kan ta och upprepa valfri sektion av scriptet. Ditt
mål är att objektet skall hämta sina fina utdrag och spy ut infot via
telefonlinjen. Dessvärre så finns det endast kortnummer samt namnteckning på
karbonkopiorna men när du väl har ett namn och kortnummer så kommer Felias
ondskefulla telefontjänst in igen. Det är de som sitter på all info i hela
samhället och de kan därför korskoppla namn med adresser och telefonnummer (de
vet även exakt var varje medborgare befinner sig hela tiden men det nekar de
till).

Förhoppningsvis så skall du ha ditt kreditkortsnummer, namn och adress nu.
Detta är sedermera inte en särskilt effektiv modus operandi för att
tillförskansa sig kreditkortsinformation utan snarare en introduktion i hur
man lägger upp sina exploits.


// 9/\N|K20n


------------------------------------------------------------------------------


NYFIKEN PÅ: TEXTÄVENTYRSSCENEN
-============================-


"You are standing at the end of a road before a small brick building. Around
you is a forest. A small stream flows out of the building and down a gully."

- inledningen till Adventure (Colossal Cave)


Ett av mina intressen här i livet är att följa med i olika s k "scener" eller
virtuella samhällen ute på nätet. Dessa scener går ut på att människor samlas
på nätet och skapar olika saker med datorer, och sedan publiceras och sprids
deras verk fritt. Det handlar om teknik, kreativitet, subkulturer (med egna
värderingar, egna förebilder och varsin egen historieskrivning för varje
scen), publicering (basunera ut din röst och dina värderingar, och känn
egokicken när du får mail från folk i andra länder som tyckte om ditt demo
eller din exploit eller vad du nu har publicerat), och rebeller (som väljer
att vända ryggen till kapitalismen genom att ge bort sina alster gratis) i en
enda härlig blandning.

En sådan scen, som kanske inte är lika känd som andra scener som demoscenen
eller nätverkshackarscenen, är textäventyrsscenen. Den ska jag beskriva nu.

Låt oss först gå tillbaks några decennier för en kort historik. År 1973
uppstod en helt ny typ av datorspel: textäventyret. Dessa spel bestod bara av
text: datorn beskrev spelarens omgivning med text, och spelaren rörde sig i
omgivningen och påverkade den genom att skriva in kommandon på enkel engelska.
Spelen berättade historier och innehöll intellektuellt problemlösande, på ett
helt annat sätt än vanliga grafiska spel. Många äventyrsspelare har slitit
sitt hår i förtvivlan över något knivigt problem som de inte alls kan begripa
sig på.

Det allra första äventyrsspelet var Adventure (Colossal Cave) av Will Crowther
och Don Woods. Crowther var för övrigt grottforskare, och den grotta som
utforskas i spelet har en verklig förebild i Kentucky i USA. Detta spel spreds
fritt på stora magnetbandsrullar, som för övrigt de flesta program gjorde på
den här tiden.

Lite senare började ett gäng amerikanska studenter skriva ett liknande spel,
"Dungeon", som också spreds fritt och som också blev en stor succé. När dessa
gick ut skolan i början av 80-talet startade de företaget Infocom (namnet är
allmänt vagt, eftersom de inte riktigt visste vad för typ av program de skulle
göra åt sitt företag). Efter ett tag kom de på att de kunde göra om sitt gamla
"Dungeon"-spel från universitetets stordatorer och sälja det för olika
hemdatorer och persondatorer under det nya namnet "Zork".

Först delade de upp "Dungeon" i tre olika spel, men det blev fortfarande för
stort för att få plats i den tidens hemdatorer. Därför kom de på den
intelligenta idén att konstruera en s k virtuell maskin, Z-maskinen, som hade
en instruktionsuppsättning som var speciellt anpassad för att spela
textäventyrsspel. De kompilerade sedan spelen "Zork 1-3" så att de bestod av
Z-maskinskod, och sedan utvecklade de för varje datormodell som var populär
vid denna tid en Z-maskinstolk som var ett program som förstod och kunde köra
Z-maskinskod. (Denna tanke med virtuella maskiner kom igen för några år sedan,
med programmeringsspråket Java.) På detta sätt fick spelen plats i ganska
begränsade gamla 80-talsdatorer, och det blev dessutom mycket lättare för dem
att porta spel till nya plattformar än vad det var för andra företag. De
behövde ju bara skriva om tolkprogrammet så att det fungerade på en ny dator,
och sedan kunde detta tolkprogram köra alla tillgängliga spel som fanns för
Z-maskinen.

Infocom gjorde stor succé med Zork-serien, och gav ut många fler
textäventyrsspel under 80-talet, som Trinity och Planetfall. De gjorde inte
bara spel som tillhörde genren fantasy (som textäventyrsspelen hittills hade
gjort), utan gav sig även på genrer som deckare, skräck, humor, romantik,
science fiction, spionhistorier m m. Andra producenter som brukar räknas som
bra men inte lika lysande som Infocom var exempelvis Level 9 och Scott Adams.
Efter många guldår på 80-talet blev dock trycket från Sierras grafiska
äventyrsspel övermäktigt, och 1989 köptes Infocom upp av Activision och en era
var över.

Efter några mörka år där det inte hände mycket på textäventyrsfronten började
en grupp människor på Internet, InfoTaskForce, att disassemblera och reverse-
engineera den gamla Z-maskinen. Det kom nya tolkar som hette saker som ZIP och
Frotz, som kunde spela de gamla Infocom-spelen på nya moderna datorer. Dessa
tolkar spreds fritt på Internet.

Senare gjorde en engelsman vid namn Graham Nelson kompilatorn Inform, som lät
folk skriva nya äventyrsspel i det nya programmeringsspråket Inform, som sedan
kompileras till Z-maskinsformatet. Alltså kunde man nu spela de nya spelen i
samma tolkprogram som man spelade de gamla Infocom-spelen i. Även andra språk,
exempelvis TADS, och tolkar för dessa utvecklades. Alla dessa nya kompilatorer
och tolkar spreds fritt på Internet.

Nu kom skrivandet av textäventyr (eller "interactive fiction", interaktiv
skönlitteratur, som de här människorna själva vill kalla det) igång igen - men
den här gången gavs inte spelen ut av några företag, utan spelen spreds fritt
på nätet på en passionerad amatörnivå! Några nya spelmakare som speciellt har
utmärkt sig är den ovan nämnde Graham Nelson och Andrew Plotkin. Efter ett tag
startades även en textäventyrstävling över Internet, som gjorde sitt till för
att få denna scen att blomma upp. 1998 arrangerades denna tävling för fjärde
året i rad.

Förutom FTP-arkiv och nyhetsgrupper på Usenet har den här scenen även en del
spelrecensionssidor och e-zines som man kan läsa.

Eftersom den här scenen är till för folk som tycker om att glo på skärmar som
det bara står text på har den en lite annorlunda stämning. Folk har en större
humanistisk bildning än vad folk har i andra scener, samtidigt som de
fortfarande är datornördar. När man läser nyhetsgrupper för textäventyrare
blandas tekniska samtal om Z-maskinstolkar och Inform-programmering med mer
litterära diskussioner om vissa idéer i något spel och vilka romaner som
upphovsmannen kan ha fått inspiration ifrån. Den här tvärvetenskapliga känslan
i den här scenen tycker jag om.


ETT URVAL AV LÄNKAR TILL TEXTÄVENTYRSSCENEN


* ARKIVET

ftp://ftp.gmd.de/if-archive/
http://www.nic.funet.fi/pub/misc/if-archive/

I det här FTP-arkivet lagras i stort sett allt material som den här scenen
producerar: spel, tolkprogram, kompilatorer, e-zines och mycket annat.
ftp.gmd.de är huvudsiten, men det finns mirrorsiter av den på flera olika
ställen. www.nic.funet.fi är den mirrorsite som ligger närmast oss skandinaver
men den har i skrivande stund inte uppdaterats på länge.

När man har hittat fram till en intressant katalog i detta arkiv börjar man
med att klicka på filen "Index" för att ladda ner beskrivningar över denna
katalogs olika filer.

Några speciellt intressanta kataloger i detta arkiv:

infocom/interpreters/frotz/
infocom/interpreters/zip/

(Tolkprogram för Z-maskinen. Finns till alla möjliga maskiner: förutom de
vanliga Windows, DOS, Macintosh och UNIX finns dessa program portade till
handdatorsystem som Windows CE och Psion och gamla 8-bitsdatorer m m.)

games/zcode/

(Textäventyrsspel i Z-maskinsformat. Heter istället games/infocom/ på vissa
dåligt uppdaterade mirrorsiter.)

programming/tads/executables/

(Tolkprogram för TADS.)

games/tads/

(Textäventyrsspel för TADS.)


* NYHETSGRUPPER PÅ USENET NEWS

rec.games.int-fiction
rec.arts.int-fiction

(Här pågår en ständig diskussion runt dessa spel. games-gruppen är mest till
för folk som vill spela spelen, medan arts-gruppen är mer till för de som vill
skriva egna spel.)


* TEXTÄVENTYRSTÄVLINGENS OFFICIELLA WEBSIDA

http://www.ifcompetition.org/


* TVÅ STORA E-ZINES FRÅN DENNA SCEN

http://welcome.to/spag
http://www.xyzzynews.com/

(SPAG publicerar recensioner av textäventyrsspel, och är därför ett bra ställe
att få tips om vilka spel man ska ladda ner. XYZZYnews har även andra typer av
texter än recensioner.)


* EN BRA NYHETSSIDA FRÅN DENNA SCEN

http://interactfiction.miningco.com/


// Ulf of VSU (med små inslag ur tidigare texter om detta, som jag skrev för
Tekno och Flashback News Agency)


------------------------------------------------------------------------------


REALITY CHECK
-===========-


Återigen så gnäller svenska folket om höga arbetslösheter ute i landet;
"Samhället är hemskt! Det finns inga arbetsgivare som vill ge mig jobb
eftersom det står i mina papper att jag sket i skolan och sniffade lim hela
dagarna!"

Men som vanligt har landets defekatförtärande ledning lyckats sopa problemet
under mattan: Vi skickar ungdjävlarna till Kunskapslyftet och låter dem kolla
porr på internet hela dagarna så gör vi om dem från arbetslösa till
"studerande".

Herr Svensson blir naturligtvis jävligt impad av att den sociopatdemokratiska
regeringen helt plötsligt har trollat bort all arbetslöshet likt en arbetarlön
försvinner efter skatt.

Herr Svensson inser nu så jävla bra de sociopatdemokratiska idéerna är för det
svenska samhället och bestämmer nu att han aldrig mer skall rösta på något
annat parti. Dessutom så känner han sig speciell när han ständigt blir mentalt
analpenetrerad när han sitter förslöad framför TVn och insuper Per Göranssons
viktiga tal och förklaringar om varför det är skadligt för Herr Svensson att
få behålla sina pengar.

Det vore ju förfärligt om Herr Svensson skulle lägga pengarna på diverse
skadliga nöjen här i samhället såsom prostituerade: Vad skulle Fru Svensson
säga?

Egentligen så bryr sig inte politikerna ett skit om Fru Svensson utan är mer
intresserade av att någon äcklig arbetarpenis inte har varit inne i samma hål
där de sedan fördriver tiden med att skjuta in sina förkrympta
fortplantningsorgan på kvällen, berusade av lycka efter sina orgier av
avföringsbuféer och läderpiskor.

Sedan måste ju Herr Svensson förstå att alkohol inte är bra för honom, och
sedermera höjer vi alkoholskatterna till skyarna. Skit samma. De som har någon
som helst jävla koll på samhället förstår att svaret på alla dessa begär är
copperbars, rastrar och en jävla massa kokain. Och knark är det minsann ingen
skatt på - Winners don't lose drugs.


// 94N3333/<


------------------------------------------------------------------------------


OSUNT FÖRNUFT
-===========-


Ibland går vi VSU:are ut på stadens gator och torg som vanliga friska
människor. Det kräver att vi ger fan i de hallucinogena svamparna ett tag, och
att vi istället snällt tar dagens dos av metadon, för att nödtorftigt försöka
dölja våra hemska skador och låtsas vara som de friska.

VSU:s grymme ligaledare, hjärnan i gänget, håller strängt efter den 0nda
VSU-redaktionen i den gråa och dystra Stockholmsförorten. Vi måste ju göra
"rätt för oss", och upprätthålla NOLLTOLERANSEN mot alla yuppiesvin på
Internätet. Ord till de militanta veganerna förresten - epostbombning av KI är
ju precis sådant som man ska ha Internet till (fast det där med att sy igen
ögonen på små gulliga kattungar var ju iofs en extremt 0nd idé, så maximal
respekt till KI-possen för detta).

Precis som man då och då måste städa bort damm från sin lägenhet måste man
städa bort lite ytliga människor från samhället då och då. Det är oerhört
viktigt att hålla efter stammen av yuppies, precis som man gör med rådjur, och
avliva en del när de blir för många. När kostymen går på går vettet ut, som vi
brukar säga. Man sitter fast i fast anställning.

Kom igen allihopa, och sjung med i refrängen: "No, you won't fool the children
of the revolution / No, you won't fool the children of the revolution..."

Vi har en enormt kärleksfull låga inom oss för vår egen variant av andlighet,
där vi ohämmat tillber de fyra heliga 'H'-na: Hampa, Horor och Hacking i
H0lland!! Det avvikande är alltid bättre än det anpassade. Trots detta måste
vi tyvärr erkänna att faktiskt ingen VSU-skribent har haft sex med HIV-mannen
än.

Konsekvens är en trevlig egenskap. Exempelvis tycker vi att det är aningen
lustigt att den s k "anarkisttidningen" Yelah på Internet dels gör sina
websidor i diverse kommersiella datorprogram från amerikanska storföretag, och
dels har medarbetare som tar emot ansenliga mängder kuk på Eric$$on. Varken
Eric$$on eller Micro$lut känns ju så där riktigt anarkistiska - snarare tycker
jag att det finns en tydlig motsättning mellan de ideal som storföretagen står
för och de ideal som gäller inom anarkismen. Jag tycker att man bör ta sina
politiska åsikter på allvar och låta dessa åsikter påverka hela ens liv, och
alltså inte bara vara hobbyanarkist någon gång ibland när man inte är upptagen
av de fina bjudningarna och av golfklubben. Om man känner för att fortsätta
skriva fast man har sålt sig till storföretagen kan man kanske istället skriva
en spalt om trädgårdsskötsel för någon officiell KDS-blaska. KDS går ju ihop
mycket bättre med Eric$$on än vad anarkism gör.

Du är en förvaringsbox. Ni vet de där rackarns boxarna som brukar finnas på
tågstationer när man är ute och reser (typ till H0lland), som man lägger in
sina små ägodelar i och offrar $pengar$ till för att man ska slippa bära
omkring på dem. Du är likadan! Dina enda egenskaper är att du äger (a) pengar
och (b) prylar. Du är ett dött ting som lagrar andra döda ting. Det vi talar
om här är Eric$$on- och Telia-människor som medvetet valt bort alla åsikter,
ideologier och känslor för att de skulle ha varit i vägen för deras karriär.

Skåda de fanatiska sektmedlemmarna i Scientologikyrkan eller på Ericsson, som
är totalt oförmögna att tänka sig att deras upplysta ledare skulle kunna ha
fel. Blint lyder de alla order. Först är man en Chalmersingenjör med en ful
linjeföreningsoverall, och man vägrar att kännas vid det faktum att det
existerar fler författare i världen än Steven King och Douglas Adams. Sedan
går det ännu mer utför.

Skåda massmänniskan, som är rädd och korkad och bara flyter med i förorten.
Man har inga åsikter, utan accepterar Bryan Adams och Steven King och H & M
och Bingolotto och Die Hard 2 på video och tavlor med gråtande barn och
Expressen och kapitalism, utan att ha undersökt andra typer av kultur så att
man vet vad man har valt bort. Det är OK att välja bort jazzmusik eller
franska auteurregissörer när man har kollat upp sådant och tyckt illa om det,
men det är fan inte OK att bara flyta med i sin uppväxtmiljö och aldrig våga
gå utanför de värderingar som gällde där. Jag är helt övertygad om att vissa
människor som jag har träffat skulle ha på sig fula gröna hängslen och vara
nynazister om detta hade varit vanligt bland Svenssons. Själv tycker jag det
är roligt med människor som vågar ha egna åsikter. Trygghet är till för svaga
människor!

Flockmänniskan! Slavmänniskan! De mycket för många! (Livmodern som
kopieringsmaskin.)

Om man avviker det allra minsta i villaområdet och missar ett enda avsnitt av
någon såpopera på TV står genast uppretade folkmassor utanför dörren och
viftar med tända facklor (ni vet, som i gamla vampyrfilmer). Det GÅR inte att
ha en egen personlighet så länge som man är fast i Svensson-träsket!

Cyberskurkarna FÅR inte komma åt att radera våra värdefulla minnen från våra
vuxenår: 20 år framför TV:n med Loket och Oprah Winfrey, storinköp på den
plastiga stormarknaden, och oinspirerat sex i missionärsställningen.

Industriroboten uppfanns för länge sedan, så du behövs bara om du är kreativ
och ifrågasättande. Icke-kreativa lydiga människor som strävar efter
tryggheten på storföretagen behövs inte, eftersom industrirobotar kan göra
allt sådana människor gör mycket snabbare och med mycket lägre felmarginal.
Kreativiteten och upproriskheten - människans stora fördel framför maskinen.

FÖr övrigt tror jag att många ingenjörers inre känsloliv är likadant som det
inre hos de maskiner som de arbetar med. Roffa! Själviskhet! Ytlighet!
Skithämmade villamänniskor som har stela parmiddagar hemma hos familjen Lalic!
Skit i allt utanför den lilla begränsade familje/vänskapsbubblan!

Förutom att roffa pengar och ha kul ska du också göra nytta. Människovärde
uppstår ju, när man gör något för andra människor. Var inte ytlig. Utnyttja
inte dina kompisar. Se inte kvinnor som sexobjekt. Engagera dig i någon form
av ideell verksamhet, antingen det är open source-rörelsen eller någon
demogrupp eller något utanför datorernas värld. Kom upp ur den attans
TV-soffan, och börja tänka på andra människor.


SAMMANFATTNING:

Som ni har sett ovan tycker jag illa om människor som saknar stil, bildning
och moral. Om man vänder på detta får vi vad jag har döpt till VSU:s första
sats - "En bra människa har stil, bildning och moral".


// Ulf of VSU


------------------------------------------------------------------------------


NYHETER FRÅN VERKLIGHETEN
-=======================-


Här följer lite notiser från mitt ständiga studerande av "verkligheten", mer
känd som den största konspirationen:

På senare tid har kommersiella intressen i Sverige börjat snickra ihop egna
konspirationer för att skapa någon slags maktbalans. Bl.a. har jag noterat att
Arla, efter att ha mottagit ett brev från ett par beroende av så kallad
Cokeyoghurt (och vi snackar inte om några jävla softdrinks här!), reagerat och
börjat framställa likvärdiga produkter för att kunna krama ännu mer pengar ur
Svenssons vid frukostbordet. Den starkt beroendeframkallande substansen
(uppkallad efter den ökända grekiske knarkkungen Costaz Cocos) har redan
hunnit ut i butikerna, och efter enorma ekonomiska framgångar på kort tid så
har Arla slutat oroa sig för de moraliska frågorna (Kan detta bero på att hela
polismakten redan har vaggats in i Cokeyoghurtberoende?) och har redan börjat
lobbya för en release av knarkmjölken (dom har redan testat ut konsumenternas
inställning till nya mjölksorter genom att lansera "Muu", smaksatt mjölk, och
kommer sedan att använda Cokeyoghurtpopulariteten som grund för en ny
"Cocosmjölk").

Sedermera har det även noterats att utseendet på violtablettaskarna har
ändrats (precis som Sandwichglassen). Detta efter att ett avtal mellan diverse
stora maktfaktorer har skrivits på. Avtalet går ut på att dom skall ändra
designen på vanliga förpackningar som befolkningen stöter på varje dag för att
de helt skall tappa fotfästet och inte kunna hålla sig fast i klassiska
produkter samt påminna dem att marknaden ständigt är i utveckling så att de
skall acceptera nya produkter enklare.

Jag har även blivit uppmärksammad av Sandy's, som avslöjades som en stor
maktfaktor i ett tidigare nummer av denna publikation, och har blivit förföljd
av deras agenter sedan jag har börjat besöka Rooster (Allt för att inte hjälpa
Sandy's med deras konspirationer). Det är möjligt att jag kan komma att
elimineras längre fram, men jag fortsätter att kämpa för att illuminera
folket.


        Er konspirationsreporter still at large,

                        94N1x0N


------------------------------------------------------------------------------


NYFIKEN PÅ: DEMOSCENEN
-====================-


(Det här är en ganska mycket omgjord version av en artikel som jag hade med i
ett gammalt nummer av tidskriften Tekno.)


Du befinner dig i en stor metallisk mässlokal, full med en väldig röra av
Cocacolaflaskor, chipspåsar och flera tusen unga likasinnade. Ni sitter som i
en biosalong och avnjuter snabbt förbiflimrande abstrakt technokonst på en
stor skärm, samtidigt som den tillhörande musiken dånar i stora högtalare.
Skärmen visar tunnlar, Virtua Fighter-gubbar som slåss, färgmönster som rör
sig under vatten och många olika 3D-effekter. Du tänker: "WOW!". Du är på ett
demoparty, och tittar på ett demo.

Demokulturen är dels nördig (få utomstående förstår vad det hela är bra för),
och dels ett bevis på att en dator både kan ge passiv underhållning och kan
användas som ett aktivt kreativt redskap. Man kan inte komponera musik på en
stereo, eller göra (bra) film med sin vanliga video, men sekunden efter att
man har tittat på ett demo på sin dator kan man köra igång Turbo Assembler
eller Fast Tracker 2 och börja skapa sitt eget nästa demo.

Demokulturen växte fram i mitten av 80-talet från en underjordisk del av
hackerkulturen. Dessa hackers hade tidigare organiserat sig i grupper för att
tillsammans tävla om att snabbast och bäst ta bort kopieringsskydd från spel.
Nu gick många av dessa grupper över till att framställa demos.

En demogrupp är en informell samling av människor, som samarbetar om att på
ideell basis skapa demos och ha kontakt med andra demogrupper. Oftast är de så
informella att styrelseformen blir en väldigt spontan form av demokrati, där
beslut om nya medlemmar och framtida inriktning fattas av de medlemmar som
orkar ha mest telefonkontakt med de andra.

På grund av demokulturens ursprung var de första demos som kom mest en
uppvisning i att ta loss musik och bilder från olika kommersiella spel som
släppts nyligen. Att rippa kod (ta programfragment från någon annan
programmerare utan att låtsas om det) var en dödssynd, men i början var det
helt OK att rippa grafik och musik från olika håll och använda i egna
produktioner. Mot slutet av 80-talet hade demogrupperna skaffat egna grafiker
och musiker, och därför försvann detta beroende av spelföretagen. Texter som
"All code, graphics and music was 100% made by the group XXXX" blev vanligare
och vanligare. En annan av demoscenens regler är att effekter ska kodas
"realtime", d v s att allt som syns på skärmen ska vara genererat när det
visas snarare än föranimerat.

Typiska roller i en demogrupp är coder (programmerare, gör demots effekter i
realtidskörd assembler), grafiker (ritar de bilder, fonter och logos som ska
användas i demot) och musiker (komponerar passande musik till demot, nästan
alltid i form av en modul typ MOD, S3M eller XM). Många grupper har även en
speciell designer som ska koordinera grafikuppläggningen med programmerandet.
Förr i tiden hade grupperna också swappers (diskettbytare, skaffar sig
kontakter med bra grupper internationellt, och tråkar sedan ut sig själv med
att kopiera disketter med nya demos till dessa och skicka via Postverket), men
nuförtiden är dessa ersatta av traders (BBS/Internetspridare, har koll på
vilka BBSer och FTP-siter på Internet där demos sprids bra, och kopplar ofta
upp sig dit för att sprida den egna gruppens produktioner, och för att ladda
upp och ner andra nya demos). Många grupper har också egna disktidningar och
websidor, där de sprider det senaste skvallret och låter läsarna rösta om sina
favoritdemos.

Om man jämför demosceners med andra typer av datoranvändare brukar demofolket
vara mer inriktade på att saker ska se bra ut på skärmen, snarare än att vara
välskrivna programmeringsmässigt sett. Ett extremt exempel på detta är en
coder som inte ska nämnas vid namn här, som tog bort en grej i ett demo genom
att byta ut alla färger i en blinktabell mot bakgrundsfärgen. Denna effekt
fanns alltså kvar, och tog processorkraft och plats i minnet, men den syntes
aldrig på skärmen eftersom den hade samma färg som bakgrunden! Själv tycker
jag om välskrivna program där även koden är vackert skriven, så den här
inställningen hos demofolk retar jag mig på.

Demokulturen är också emot alla typer av begränsningar. Ett bra demo ska ta
sig ur regler som de dammiga akademikerna på företagen har fått för sig ska
gälla. Många räknar fortfarande den holländska gruppen 1001 Crews gamla
C64-hack, där de lyckades lura VIC-kretsen att inte rita ut ramen runt skärmen
utan fick ut grafik där istället, som en av höjdardemoeffekterna någonsin.
Nej, det är ingen egentlig nytta med att ta bort denna ram, och nej, de
tjänade inget på det utom respekt från sin egen subkultur, men de hade bevisat
att även så fundamentala delar av datorns design kan kringgås. Andra grupper
har t ex lyckats med att lura fram helt nya grafiklägen ur sina datorer, som
inte fanns där från början.

Det finns i huvudsak två olika riktningar inom demoscenen: en som tycker att
ett bra demo ska innehålla demoeffekter som räknas som svåra att programmera
fram, och en annan riktning som tycker att ett bra demo ska ha snygg grafik
och en genomtänkt design. Av någon anledning brukar valet av ideal bero på
vilket land som demogrupperna bor i. När jag var aktiv i C64-demoscenen var
Sverige ett typiskt kodinriktat land med förebilder som Horizon, och H0lland
var ett typiskt designinriktat land med förebilder som Blackmail.

Som jag nämnde ovan så arrangerar olika grupper demopartys, där man träffar
folk från hela världen och har kul och tävlar. Dessa tävlingar kan vara: bästa
vanliga demo, bästa intro (ett intro är ett demo som inte får ta mycket
diskutrymme alls), bästa grafikbild, bästa musikmodul med 4 kanaler, och bästa
musikmodul med fler än 4 kanaler.

Demoscenens krav har blivit högre och högre under dess livstid, och antalet
demofreaks har blivit fler och fler. Därför är numera de största partyna, som
danska The Party och finska Assembly, jättearrangemang med många tusen
besökare och sponsoravtal med McDonald's (usch!) och många vikta sedlar i
vinst för både arrangörer och vinnande tävlingsdeltagare. Detta har lett till
att den där ideella känslan som jag skrev om förut varit på väg att gå
förlorad, med grupper som jobbat alldeles för länge och för seriöst med att
göra vinnande partydemos för att tjäna pengar. Men det gav en motreaktion från
äldre sceners som kom ihåg hur det hela började, och nu arrangeras även mindre
mer lokala partys. Några exempel där är svenska Icing och Tribute; finska
Juhla och Abduction; och norska Bushparty.

Om du vill skapa saker med din dator utan att vänta tills du är färdigutbildad
och har gjort karriär på jobbet så rekommenderar jag demoscenen som ett sätt
att visa upp din kreativitet. Vad har du att förlora, förutom några timmar av
ditt liv och några MB hårddiskutrymme?


LÄNKAR TILL DEMOSCENEN


* PC DEMOS EXPLAINED

http://www.oldskool.org/demos/explained/


* PC-DEMOARKIV
 
http://www.hornet.org/
http://www.scene.org/


* AMIGA-DEMOARKIV
 
http://ftp.sunet.se/pub/aminet/demo/


* C64-DEMOARKIV
 
ftp://utopia.hacktic.nl/pub/c64/Demos/


* DEMOPARTYT THE PARTY

http://www.theparty.dk/


* DEMOPARTYT ASSEMBLY

http://www.assembly.org/


* NYHETSGRUPP DÄR MAN PRATAR OM PC-DEMOS
 
comp.sys.ibm.pc.demos


* NYHETSGRUPP DÄR MAN PRATAR OM AMIGA-DEMOS
 
alt.sys.amiga.demos


* NYHETSGRUPP DÄR OBILDADE CENSOR-SKITUNGAR FRÅN FÖRORTEN PRATAR OM C64-DEMOS
 
comp.sys.cbm


// Ulf of VSU


------------------------------------------------------------------------------


            ____/\______/\________/\____/\_____/\_____/\______
    _______|  _   _  __      ___   _____    __      __  _  __/
   |  __   |  ()  :  ()   :   \/   |   \)   () __|   )  :  (_
   | |  )  |  /   |   \_  |    \_  :   (     \ \ |__/\  |    \_______  
 __| |__\_ : _\___|  __/__|  ___/_   ___>_  _/__\__. (__|  ________  | 
|  | :_ | \_/    .|_/.    |_/     |_/     \/    \_   /  |_/       <  |
| (|____|        :: ::                            |_/              ) |     
|  > ..... .. .. ..... ...... ..... ..... ........ ........ ..... <  |
| (  :: :: :: :: :: :: : :: : :: :: :: :: :: :: :: :: :: :: :: ::  ) |
|  > ::... ::.:. :: :: : :: : ::... :: :: :: :: :: :: :: :: :: :: <  |
| (  .. :: :: :: :: ::   ::   .. :: ::.:: :: :: :: :: :: :: ::.::  ) |
|  > ::.:: :: :: ::.::  .::.  ::.:: :: :: :: :: :: :: :: :: :: :: <  |        
| (___/\___/\_____/\_______/\______/\___/\________/\_____/\________) |
|__  |  __      __       __  .  ___    ____   ___   _  ___  _    ____|
   > |  ()   :  \/ __|   )_) |    > _  (>  \_/ \_)  :   >>  |    _>
  /  :   \   |   \ \ |__/  > |   /  |   \   :    \_ .   \      _/ 
 <________>__|    \_\__.  /_   _/__     /   |     / |    \_ :   \  
             |  ___/_    /  \_/    \___/ ___|  ___>_|  ___/_|   (_ 
             |_/     \__/              \/   |_/     |_/     |panik\_
                                                            | ______>
                                                            |/
